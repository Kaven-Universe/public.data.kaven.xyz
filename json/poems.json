[
    {
        "text": "路漫漫其修远兮，吾将上下而求索。",
        "author": "屈原",
        "from": "离骚",
        "description": "",
        "tags": [
            "先秦"
        ],
        "refs": []
    },
    {
        "text": "静以修身，俭以养德，非淡泊无以明志，非宁静无以致远。",
        "author": "诸葛亮",
        "from": "诫子书",
        "description": "",
        "tags": [],
        "refs": []
    },
    {
        "text": "苟利国家生死以，岂因祸福避趋之。",
        "author": "林则徐",
        "from": "赴戍登程口占示家人二首",
        "description": "",
        "tags": [],
        "refs": [
            "https://so.gushiwen.org/mingju/juv_78589a952744.aspx"
        ]
    },
    {
        "text": "春花秋月何时了？往事知多少。小楼昨夜又东风，故国不堪回首月明中。雕栏玉砌应犹在，只是朱颜改。问君能有几多愁？恰似一江春水向东流。",
        "author": "李煜",
        "from": "虞美人",
        "description": "",
        "tags": [],
        "refs": []
    },
    {
        "text": "落红不是无情物，化作春泥更护花。",
        "author": "龚自珍",
        "from": "己亥杂诗",
        "description": "",
        "tags": [],
        "refs": []
    },
    {
        "text": "生当作人杰，死亦为鬼雄。至今思项羽，不肯过江东。",
        "author": "李清照",
        "from": "夏日绝句",
        "description": "",
        "tags": [],
        "refs": []
    },
    {
        "text": "寻寻觅觅，冷冷清清，凄凄惨惨戚戚。",
        "author": "李清照",
        "from": "声声慢",
        "description": "",
        "tags": [],
        "refs": []
    },
    {
        "text": "关关雎鸠，在河之洲。窈窕淑女，君子好逑。",
        "author": "无名氏",
        "from": "关雎",
        "description": "",
        "tags": [],
        "refs": []
    },
    {
        "text": "君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。",
        "author": "李白",
        "from": "将进酒",
        "description": "",
        "tags": [],
        "refs": []
    },
    {
        "text": "十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。",
        "author": "苏轼",
        "from": "江城子·乙卯正月二十日夜记梦",
        "description": "",
        "tags": [],
        "refs": []
    },
    {
        "text": "人生若只如初见，何事秋风悲画扇。等闲变却故人心，却道故心人易变。骊山语罢清宵半，泪雨霖铃终不怨。何如薄幸锦衣郎，比翼连枝当日愿。",
        "author": "纳兰性德",
        "from": "木兰词·拟古决绝词柬友",
        "description": "",
        "tags": [],
        "refs": []
    },
    {
        "text": "大风起兮云飞扬。威加海内兮归故乡。安得猛士兮守四方！",
        "author": "刘邦",
        "from": "大风歌",
        "description": "",
        "tags": [],
        "refs": []
    },
    {
        "text": "纤云弄巧，飞星传恨，银汉迢迢暗度。金风玉露一相逢，便胜却人间无数。柔情似水，佳期如梦，忍顾鹊桥归路。两情若是久长时，又岂在朝朝暮暮。",
        "author": "秦观",
        "from": "鹊桥仙",
        "description": "",
        "tags": [],
        "refs": []
    },
    {
        "text": "风萧萧兮易水寒，壮士一去兮不复还！",
        "author": "刘向",
        "from": "荆轲刺秦王",
        "description": "",
        "tags": [],
        "refs": []
    },
    {
        "text": "死去元知万事空，但悲不见九州同。王师北定中原日，家祭无忘告乃翁。",
        "author": "陆游",
        "from": "示儿",
        "description": "",
        "tags": [],
        "refs": []
    },
    {
        "text": "辛苦遭逢起一经，干戈寥落四周星。山河破碎风飘絮，身世浮沉雨打萍。惶恐滩头说惶恐，零丁洋里叹零丁。人生自古谁无死？留取丹心照汗青。",
        "author": "文天祥 ",
        "from": "过零丁洋",
        "description": "",
        "tags": [],
        "refs": []
    },
    {
        "text": "怒发冲冠，凭栏处、潇潇雨歇。抬望眼、仰天长啸，壮怀激烈。三十功名尘与土，八千里路云和月。莫等闲、白了少年头，空悲切。靖康耻，犹未雪。臣子恨，何时灭。驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。",
        "author": "岳飞",
        "from": "满江红",
        "description": "",
        "tags": [],
        "refs": []
    },
    {
        "text": "劝君莫惜金缕衣，劝君惜取少年时。花开堪折直须折，莫待无花空折枝。",
        "author": "无名氏",
        "from": "金缕衣",
        "description": "",
        "tags": [],
        "refs": []
    },
    {
        "text": "渭城朝雨浥轻尘，客舍青青柳色新。劝君更尽一杯酒，西出阳关无故人。",
        "author": "王维",
        "from": "送元二使安西",
        "description": "",
        "tags": [],
        "refs": []
    },
    {
        "text": "千里黄云白日曛，北风吹雁雪纷纷。莫愁前路无知己，天下谁人不识君？",
        "author": "高适",
        "from": "别董大",
        "description": "",
        "tags": [],
        "refs": []
    },
    {
        "text": "乙丑岁赴试并州，道逢捕雁者云：“今旦获一雁，杀之矣。其脱网者悲鸣不能去，竟自投于地而死。”予因买得之，葬之汾水之上，垒石为识，号曰“雁丘”。同行者多为赋诗，予亦有《雁丘词》。旧所作无宫商，今改定之。问世间，情是何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语：渺万里层云，千山暮雪，只影向谁去？横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。",
        "author": "元好问",
        "from": "摸鱼儿·雁丘词",
        "description": "",
        "tags": [],
        "refs": []
    },
    {
        "text": "风急天高猿啸哀，渚清沙白鸟飞回。无边落木萧萧下，不尽长江滚滚来。万里悲秋常作客，百年多病独登台。艰难苦恨繁霜鬓，潦倒新停浊酒杯。",
        "author": "杜甫",
        "from": "登高",
        "description": "",
        "tags": [],
        "refs": []
    },
    {
        "text": "秦时明月汉时关，万里长征人未还。但使龙城飞将在，不教胡马度阴山。",
        "author": "王昌龄",
        "from": "出塞",
        "description": "",
        "tags": [],
        "refs": []
    },
    {
        "text": "花褪残红青杏小。燕子飞时，绿水人家绕。枝上柳绵吹又少，天涯何处无芳草。墙里秋千墙外道。墙外行人，墙里佳人笑。笑渐不闻声渐悄，多情却被无情恼。",
        "author": "苏轼",
        "from": "蝶恋花·春景",
        "description": "",
        "tags": [],
        "refs": []
    },
    {
        "text": "红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。花自飘零水自流。一种相思，两处闲愁。此情无计可消除，才下眉头，却上心头。",
        "author": "李清照",
        "from": "一剪梅",
        "description": "",
        "tags": [],
        "refs": []
    },
    {
        "text": "折戟沉沙铁未销，自将磨洗认前朝。东风不与周郎便，铜雀春深锁二乔。",
        "author": "杜牧",
        "from": "赤壁",
        "description": "",
        "tags": [],
        "refs": []
    },
    {
        "text": "空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。",
        "author": "王维",
        "from": "山居秋暝",
        "description": "",
        "tags": [],
        "refs": []
    },
    {
        "text": "应怜屐齿印苍苔，小扣柴扉久不开。春色满园关不住，一枝红杏出墙来。",
        "author": "叶绍翁",
        "from": "游园不值",
        "description": "",
        "tags": [],
        "refs": []
    },
    {
        "text": "北风卷地白草折，胡天八月即飞雪。忽如一夜春风来，千树万树梨花开。散入珠帘湿罗幕，狐裘不暖锦衾薄。将军角弓不得控，都护铁衣冷难着。瀚海阑干百丈冰，愁云惨淡万里凝。中军置酒饮归客，胡琴琵琶与羌笛。纷纷暮雪下辕门，风掣红旗冻不翻。轮台东门送君去，去时雪满天山路。山回路转不见君，雪上空留马行处。",
        "author": "岑参",
        "from": "白雪歌送武判官归京",
        "description": "",
        "tags": [],
        "refs": []
    },
    {
        "text": "山重水复疑无路，柳暗花明又一村。",
        "author": "陆游",
        "from": "游山西村",
        "description": "",
        "tags": [],
        "refs": []
    },
    {
        "text": "春江潮水连海平，海上明月共潮生。滟滟随波千万里，何处春江无月明！江流宛转绕芳甸，月照花林皆似霰；空里流霜不觉飞，汀上白沙看不见。江天一色无纤尘，皎皎空中孤月轮。江畔何人初见月？江月何年初照人？人生代代无穷已，江月年年望相似。不知江月待何人，但见长江送流水。白云一片去悠悠，青枫浦上不胜愁。谁家今夜扁舟子？何处相思明月楼？可怜楼上月裴回，应照离人妆镜台。玉户帘中卷不去，捣衣砧上拂还来。此时相望不相闻，愿逐月华流照君。鸿雁长飞光不度，鱼龙潜跃水成文。昨夜闲潭梦落花，可怜春半不还家。江水流春去欲尽，江潭落月复西斜。斜月沉沉藏海雾，碣石潇湘无限路。不知乘月几人归，落月摇情满江树。",
        "author": "张若虚",
        "from": "春江花月夜",
        "description": "",
        "tags": [],
        "refs": []
    },
    {
        "text": "疾风知劲草，板荡识诚臣。勇夫安识义，智者必怀仁。",
        "author": "李世民",
        "from": "赠萧瑀",
        "description": "",
        "tags": [],
        "refs": []
    },
    {
        "text": "风住尘香花已尽，日晚倦梳头。物是人非事事休，欲语泪先流。闻说双溪春尚好，也拟泛轻舟。只恐双溪舴艋舟，载不动许多愁。",
        "author": "李清照",
        "from": "武陵春·春晚",
        "description": "",
        "tags": [],
        "refs": []
    },
    {
        "text": "燕子来时新社，梨花落后清明。池上碧苔三四点，叶底黄鹂一两声。日长飞絮轻。巧笑东邻女伴，采桑径里逢迎。疑怪昨宵春梦好，元是今朝斗草赢。笑从双脸生。",
        "author": "晏殊",
        "from": "破阵子·春景",
        "description": "",
        "tags": [],
        "refs": []
    },
    {
        "text": "茅檐低小，溪上青青草。醉里吴音相媚好，白发谁家翁媪？大儿锄豆溪东，中儿正织鸡笼。最喜小儿亡赖，溪头卧剥莲蓬。",
        "author": "辛弃疾",
        "from": "清平乐·村居",
        "description": "",
        "tags": [],
        "refs": []
    },
    {
        "text": "君不见，黄河之水天上来，奔流到海不复回。君不见，高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生，将进酒，杯莫停。与君歌一曲，请君为我倾耳听。钟鼓馔玉不足贵，但愿长醉不复醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘，呼儿将出换美酒，与尔同销万古愁。",
        "author": "李白",
        "from": "将进酒",
        "description": "",
        "tags": [],
        "refs": []
    },
    {
        "text": "弃我去者，昨日之日不可留；乱我心者，今日之日多烦忧。长风万里送秋雁，对此可以酣高楼。蓬莱文章建安骨，中间小谢又清发。俱怀逸兴壮思飞，欲上青天览明月。抽刀断水水更流，举杯消愁愁更愁。人生在世不称意，明朝散发弄扁舟。",
        "author": "李白",
        "from": "宣州谢朓楼饯别校书叔云",
        "description": "",
        "tags": [],
        "refs": []
    },
    {
        "text": "千古江山，英雄无觅孙仲谋处。舞榭歌台，风流总被雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？",
        "author": "辛弃疾",
        "from": "永遇乐·京口北固亭怀古",
        "description": "",
        "tags": [],
        "refs": []
    },
    {
        "text": "丙辰中秋，欢饮达旦，大醉，作此篇，兼怀子由。明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。",
        "author": "苏轼",
        "from": "水调歌头·明月几时有",
        "description": "",
        "tags": [],
        "refs": []
    },
    {
        "text": "春风又绿江南岸，明月何时照我还？",
        "author": "王安石",
        "from": "泊船瓜洲",
        "description": "",
        "tags": [],
        "refs": []
    },
    {
        "text": "夕阳无限好，只是近黄昏。",
        "author": "李商隐",
        "from": "乐游原",
        "description": "",
        "tags": [],
        "refs": []
    },
    {
        "text": "荷尽已无擎雨盖，菊残犹有傲霜枝。一年好景君须记，正是橙黄橘绿时。",
        "author": "苏轼",
        "from": "赠刘景文",
        "description": "",
        "tags": [],
        "refs": []
    },
    {
        "text": "远上寒山石径斜，白云生处有人家。停车坐爱枫林晚，霜叶红于二月花。",
        "author": "杜牧",
        "from": "山行",
        "description": "",
        "tags": [],
        "refs": []
    },
    {
        "text": "无言独上西楼，月如钩。寂寞梧桐深院锁清秋。剪不断，理还乱，是离愁，别是一般滋味在心头。",
        "author": "李煜",
        "from": "相见欢",
        "description": "",
        "tags": [],
        "refs": []
    },
    {
        "text": "老夫聊发少年狂，左牵黄，右擎苍，锦帽貂裘，千骑卷平冈。为报倾城随太守，亲射虎，看孙郎。酒酣胸胆尚开张，鬓微霜，又何妨！持节云中，何日遣冯唐？会挽雕弓如满月，西北望，射天狼。",
        "author": "苏轼",
        "from": "江城子·密州出猎",
        "description": "",
        "tags": [],
        "refs": []
    },
    {
        "text": "三月七日，沙湖道中遇雨。雨具先去，同行皆狼狈，余独不觉。已而遂晴，故作此词。莫听穿林打叶声，何妨吟啸且徐行。竹杖芒鞋轻胜马，谁怕？一蓑烟雨任平生。料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。",
        "author": "苏轼",
        "from": "定风波",
        "description": "",
        "tags": [],
        "refs": []
    },
    {
        "text": "今夕何夕兮，搴舟中流。今日何日兮，得与王子同舟。蒙羞被好兮，不訾诟耻。心几烦而不绝兮，得知王子。山有木兮木有枝，心悦君兮君不知。",
        "author": "佚名",
        "from": "越人歌",
        "description": "",
        "tags": [],
        "refs": []
    },
    {
        "text": "曾经沧海难为水，除却巫山不是云。取次花丛懒回顾，半缘修道半缘君。",
        "author": "元稹",
        "from": "离思五首·其四",
        "description": "",
        "tags": [],
        "refs": []
    },
    {
        "text": "秋风清，秋月明，落叶聚还散，寒鸦栖复惊。相思相见知何日？此时此夜难为情！入我相思门，知我相思苦，长相思兮长相忆，短相思兮无穷极，早知如此绊人心，何如当初莫相识。",
        "author": "李白",
        "from": "三五七言 / 秋风词",
        "description": "",
        "tags": [],
        "refs": []
    },
    {
        "text": "云想衣裳花想容，春风拂槛露华浓。若非群玉山头见，会向瑶台月下逢。",
        "author": "李白",
        "from": "清平调·其一",
        "description": "",
        "tags": [],
        "refs": []
    },
    {
        "text": "上邪，我欲与君相知，长命无绝衰。山无陵，江水为竭。冬雷震震，夏雨雪。天地合，乃敢与君绝。",
        "author": "佚名",
        "from": "上邪",
        "description": "",
        "tags": [],
        "refs": []
    },
    {
        "text": "平生不会相思，才会相思，便害相思。身似浮云，心如飞絮，气若游丝，空一缕馀香在此，盼千金游子何之。证候来时，正是何时？灯半昏时，月半明时。",
        "author": "徐再思",
        "from": "折桂令·春情",
        "description": "",
        "tags": [],
        "refs": []
    },
    {
        "text": "春宵一刻值千金，花有清香月有阴。歌管楼台声细细，秋千院落夜沉沉。",
        "author": "苏轼",
        "from": "春宵",
        "description": "",
        "tags": [],
        "refs": []
    },
    {
        "text": "皑如山上雪，皎若云间月。闻君有两意，故来相决绝。今日斗酒会，明旦沟水头。躞蹀御沟上，沟水东西流。凄凄复凄凄，嫁娶不须啼。愿得一心人，白头不相离。竹竿何袅袅，鱼尾何簁簁！男儿重意气，何用钱刀为！",
        "author": "卓文君",
        "from": "白头吟",
        "description": "",
        "tags": [],
        "refs": []
    },
    {
        "text": "昔日龌龊不足夸，今朝放荡思无涯。春风得意马蹄疾，一日看尽长安花。",
        "author": "孟郊",
        "from": "登科后",
        "description": "",
        "tags": [],
        "refs": []
    },
    {
        "text": "少年不识愁滋味，爱上层楼。爱上层楼，为赋新词强说愁。而今识尽愁滋味，欲说还休。欲说还休，却道天凉好个秋。",
        "author": "辛弃疾",
        "from": "丑奴儿·书博山道中壁",
        "description": "",
        "tags": [],
        "refs": []
    },
    {
        "text": "仰天大笑出门去，我辈岂是蓬蒿人。",
        "author": "李白",
        "from": "南陵别儿童入京",
        "description": "",
        "tags": [],
        "refs": []
    },
    {
        "text": "我见青山多妩媚，料青山见我应如是。",
        "author": "辛弃疾",
        "from": "贺新郎·甚矣吾衰矣",
        "description": "",
        "tags": [],
        "refs": []
    },
    {
        "text": "林花谢了春红，太匆匆。无奈朝来寒雨晚来风。胭脂泪，相留醉，几时重。自是人生长恨水长东。",
        "author": "李煜",
        "from": "相见欢",
        "description": "",
        "tags": [],
        "refs": []
    },
    {
        "text": "滚滚长江东逝水，浪花淘尽英雄。是非成败转头空。青山依旧在，几度夕阳红。白发渔樵江渚上，惯看秋月春风。一壶浊酒喜相逢。古今多少事，都付笑谈中。",
        "author": "杨慎",
        "from": "廿一史弹词",
        "description": "",
        "tags": [],
        "refs": []
    },
    {
        "text": "中岁颇好道，晚家南山陲。兴来每独往，胜事空自知。行到水穷处，坐看云起时。偶然值林叟，谈笑无还期。",
        "author": "王维",
        "from": "终南别业",
        "description": "",
        "tags": [],
        "refs": []
    },
    {
        "text": "槛菊愁烟兰泣露，罗幕轻寒，燕子双飞去。明月不谙离恨苦，斜光到晓穿朱户。昨夜西风凋碧树，独上高楼，望尽天涯路。欲寄彩笺兼尺素，山长水阔知何处？",
        "author": "晏殊",
        "from": "蝶恋花",
        "description": "",
        "tags": [],
        "refs": []
    },
    {
        "text": "青天有月来几时，我今停杯一问之。人攀明月不可得，月行却与人相随。皎如飞镜临丹阙，绿烟灭尽清辉发。但见宵从海上来，宁知晓向云间没。白兔捣药秋复春，嫦娥孤栖与谁邻。今人不见古时月，今月曾经照古人。古人今人若流水，共看明月皆如此。唯愿当歌对酒时，月光长照金樽里。",
        "author": "李白",
        "from": "把酒问月·故人贾淳令予问之",
        "description": "",
        "tags": [],
        "refs": []
    },
    {
        "text": "锦瑟无端五十弦，一弦一柱思华年。庄生晓梦迷蝴蝶，望帝春心托杜鹃。沧海月明珠有泪，蓝田日暖玉生烟。此情可待成追忆？只是当时已惘然。",
        "author": "李商隐",
        "from": "锦瑟",
        "description": "",
        "tags": [],
        "refs": []
    },
    {
        "text": "近水楼台先得月，向阳花木易为春。",
        "author": "苏麟",
        "from": "断句",
        "description": "",
        "tags": [],
        "refs": []
    },
    {
        "text": "菩提本无树，明镜亦非台。佛性常清净，何处有尘埃！身是菩提树，心如明镜台。明镜本清净，何处染尘埃！菩提本无树，明镜亦非台。本来无一物，何处惹尘埃！菩提只向心觅，何劳向外求玄？听说依此修行，西方只在目前！",
        "author": "惠能",
        "from": "菩提偈",
        "description": "",
        "tags": [],
        "refs": []
    },
    {
        "text": "古人学问无遗力，少壮工夫老始成。纸上得来终觉浅，绝知此事要躬行。",
        "author": "陆游",
        "from": "冬夜读书示子聿",
        "description": "",
        "tags": [],
        "refs": []
    },
    {
        "text": "我有一瓢酒，可以慰风尘。",
        "author": "韦应物",
        "from": "简卢陟",
        "description": "",
        "tags": [],
        "refs": []
    },
    {
        "text": "待到秋来九月八，我花开后百花杀。冲天香阵透长安，满城尽带黄金甲。",
        "author": "黄巢",
        "from": "不第后赋菊",
        "description": "",
        "tags": [],
        "refs": []
    },
    {
        "text": "自小刺头深草里，而今渐觉出蓬蒿。时人不识凌云木，直待凌云始道高。",
        "author": "杜荀鹤",
        "from": "小松",
        "description": "",
        "tags": [],
        "refs": []
    },
    {
        "text": "青山隐隐水迢迢，秋尽江南草未凋。二十四桥明月夜，玉人何处教吹箫？",
        "author": "杜牧",
        "from": "寄扬州韩绰判官",
        "description": "",
        "tags": [],
        "refs": []
    },
    {
        "text": "不经一番寒彻骨，怎得梅花扑鼻香。",
        "author": "黄櫱禅师",
        "from": "上堂开示颂",
        "description": "",
        "tags": [],
        "refs": []
    },
    {
        "text": "大鹏一日同风起，扶摇直上九万里。",
        "author": "李白",
        "from": "上李邕",
        "description": "",
        "tags": [],
        "refs": []
    },
    {
        "text": "去年元夜时，花市灯如昼。月上柳梢头，人约黄昏后。今年元夜时，月与灯依旧。不见去年人，泪湿春衫袖。",
        "author": "欧阳修",
        "from": "生查子·元夕",
        "description": "",
        "tags": [],
        "refs": []
    },
    {
        "text": "衣带渐宽终不悔，为伊消得人憔悴。",
        "author": "柳永",
        "from": "蝶恋花·伫倚危楼风细细",
        "description": "",
        "tags": [],
        "refs": []
    }
]